<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>tajny_zivot-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="tajny_zivot-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_basne">Káně</p>
			<p class="MLP_verse_-0-12-">Odvezl jsem ho k&#160;jeho matce<br/>a&#160;vracel se po D8.<br/>V&#160;odstavném pruhu několik aut a&#160;za nimi<br/>rozházené papíry jak hlemýždí stopa.<br/>Myslel jsem na to, kolik věcí<br/>se dá naučit: znovu mluvit, používat nohy<br/>místo rukou, nechat si jako mlok<br/>vrůst radost do těla,<br/>tkáň ke tkáni, radostné zřetězení buněk.<br/>Prázdná dálnice jak rukávem setřený stůl<br/>signalizovala, že hojivý čas<br/>zapíše drobnou, narůžovělou jizvu<br/>do kalendáře paměti.</p>
			<p class="MLP_verse_-0-12-">A&#160;pak&#160;— zahlédl jsem ji jen koutkem oka,<br/>jako když někdo naznačí úder<br/>a&#160;stín nebezpečně přeběhne<br/>jak vyplašená srnka&#160;—<br/>padající káně, rotuje, jak když letadlu<br/>vypoví motor, a&#160;pak se zaboří<br/>do blankytné modři dálnice<br/>někde daleko za autem.<br/>Představuji si ten do sebe zhroucený,<br/>rozčepýřený zbytek na neústupném povrchu,<br/>jako když ještě neuměla létat,<br/>záblo ji v&#160;řídkém hnízdě<br/>a&#160;ona sledovala tu modř nad sebou,<br/>dravčí hlavu sveřepě vraženou<br/>mezi dvě křídla, jejichž konce jak příslib<br/>načechrával vánek…<br/>Dívám se za sebe, jak se její ptačí tělo<br/>chvějivě uklidňuje, vítr ji zas čechrá,<br/>jak se pomalu rozpouští<br/>jak spánek.</p>
		</div>
</body>
</html>