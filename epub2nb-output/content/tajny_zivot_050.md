---
title: Gravitace
contentType: prose
---

<section>

_Pořádají piknik, ale vypadá to,  
jako by v nouzi vyndávali nářadí z auta,  
anebo vyndávají z auta nářadí,  
ale vypadá to, jako by si vyrazili na piknik.  
Tělo se nevrhá proti podlaze zdviže,  
ale zdviž proti tělu.  
Soumrak nepadá na město,  
město plazivě vklouzává pod soumrak.  
Káně se nevrhá k myši,  
to myš se katapultuje proti dravci.  
U druhého břehu řeku pod sebou valí prám.  
My se neblížíme svému konci,  
to z nejzazší prázdnoty  
se konec řítí proti nám._

</section>
