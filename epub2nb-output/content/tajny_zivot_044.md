---
title: Rajčata
contentType: prose
---

<section>

_Žlutá a rezavá vrstva listí  
se loupe jak stará kůže,  
světlo stříká po domech, vozech, plotech  
a zalévá našedlou tvář v okně — to jsem já,  
za mnou život, před tím jiný život  
v řadě malých posunů.  
Tahle chvíle je jen zdržením:  
rajčata,  
čekající tupě na popravčím stole,  
jenjen vybuchnout a kysele spálit  
dojem rána, sežehnout světlo,  
spálit tu tvář.  
Vítězná rajčata._

</section>
