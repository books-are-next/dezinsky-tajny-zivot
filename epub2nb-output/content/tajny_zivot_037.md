---
title: Spořádané bytí
contentType: poetry
---

<section>

Bez povšimnutí v lese hnije strom.  
Lišejníkem obroubená kůra. Halasný smrad.  
Do země propadá se pohmožděná armatura.  
Po cestě kráčí žena mužské postavy a vzlyká.  
Tmu nad stolkem vykousne noční telefon.  
Pes, co ze spánku počne výt,  
jak by neměl být už živ.  
Moc nad slovy je moc nad věcmi.  
My spíme a máme vše — známosti,  
oblíbenou restauraci, dům štěstí.  
Něco tu však nedomyká. Nejen slova.

</section>
