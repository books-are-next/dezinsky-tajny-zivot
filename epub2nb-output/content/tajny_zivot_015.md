---
title: "Zašlý lesk alpaky a\_stříbra"
contentType: prose
---

<section>

_ukazuje na staré, dobré časy,  
které zůstanou nepochopeny.  
Hodiny tikají a je těžké jim stačit  
v tuto unavenou hodinu. Staří básníci  
povzbuzují duši, ale vysušují ruce.  
Lampa v kuchyni navždy na stejném místě.  
Hledáš nějakou zmínku o svém životě,  
ale díváš se po zdech.  
Návěstí pohasla ve světle.  
Je ještě možné spát.  
Už kráčíš po hraně spánku,  
v němž se balvan sune na balvan,  
je slyšet podvodní zvuky,  
ale vidět je můžou jenom ryby._

</section>
