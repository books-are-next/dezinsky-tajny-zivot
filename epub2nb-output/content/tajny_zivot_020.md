---
title: Krahujec
contentType: poetry
---

<section>

Chtěl bych mít ženskou empatii.  
Na co myslí, když se holí?  
Je po dešti. Dívám se do zahrady,  
nad kterou trhavě krouží pták.  
Hledal jsem v encyklopedii.  
Nikdy jsem neviděl krahujce,  
najednou mě napadlo, že zemřu,  
aniž bych kdy viděl krahujce,  
nebo ještě hůř —  
zemřu, zrovna když budu něco žvýkat —  
nebo jinak směšně —  
s jednou nohou v nohavici —

</section>
