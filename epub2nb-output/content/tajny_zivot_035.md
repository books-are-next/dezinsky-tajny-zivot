---
title: Vrtoch
contentType: prose
---

<section>

_Finta nudy, z níž nevzniká dílo,  
jen poslední ohnisko odporu,  
jako když suchý, vypleněný strom  
ještě vychrstne konečnou závrať mízy na mravence,  
který se stářím nezmohl k odchodu.  
To je ten nejsměšnější vrtoch:  
že napuchlá vteřina  
ve svém hladovém okamžiku  
mění to, co bude jednou provždy  
k smrti nehybný plovoucí ostrov,  
nořící se do šera._

</section>
