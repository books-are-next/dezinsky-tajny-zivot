---
title: Doplněk
contentType: prose
---

<section>

_Nemohl bych ji milovat.  
Jen tušení toho obrovského jazyka…  
však když mluvila, umně ho skrývala v dutině,  
z níž chlístá tma.  
Rudý, matně lesklý doplněk smrtelnosti.  
Ale já věděl, že tam je, že ji vyplňuje celou,  
že snad jako živý sval pohltil  
prostor těla i s orgány. Masitý kluzký parazit.  
I když mne vše nutilo věřit, že je to jen má  
rozbujelá představa, věděl jsem, že tam je._

</section>
