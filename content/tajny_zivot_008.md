---
title: "U\_ohně"
contentType: prose
---

<section>

_Nejdřív zmizí pes  
a jen vteřinu za sebou nechá plamen oháňky.  
Pak chlapec ve svítilně odnese poslední světlo  
a ztratí se v Oortově oblaku.  
Zůstanu ještě chvíli s prokřehlými neolitickými lovci,  
kteří si šeptají s uhlíky. Vyprávění prohlubuje jámu,  
do níž jsem se propadl, abych se vynořil tam,  
kde jsem se opustil.  
Popel ztemní.  
Živé věci zmrznou  
a ty věčně nehybné se vlídně pohnou._

</section>
