---
title: Vzpomínka na kolej
contentType: poetry
---

<section>

Jdeš po nábřeží a kulich ti hřeje uši.  
Přijíždí loď s uhlím a kulich houká.  
Vracím se odnikud  
a z dálky vidím tvé svatební gesto k labutím.

</section>

<section>

Vzpomínám, jak jsi tenkrát vstala  
a odešla na chodbu k automatu.  
Nikdy ses nevrátila.  
Propadla ses do ráje salátových mís  
u prostřeného stolu, očistce ranních novin  
a zutých bot? Pekla kuchyňských spotřebičů?

</section>
