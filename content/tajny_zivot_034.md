---
title: Říznutí
contentType: poetry
---

<section>

Říznutí do chleba vzdoruje poddajností.  
Říznutí do kapie výhružně křupne jak uzávěr pušky.  
Říznutí do bramboru se škrobovým zadrhnutím,  
jako když se rozjíždí zip, a linka řezu se; namodrale nalije.  
Neopatrný zářez v desce stolu je vráska.  
Říznutí vyvolávající myšlenku nebo pohyb.  
Mechanické říznutí do králíka, aby se oddělila hlava,  
má půvab v lupnutí páteře.  
Ostré říznutí do hřibu, hladké jak máslový dort,  
zasáhne celý les.

</section>
